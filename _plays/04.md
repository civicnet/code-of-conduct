---
play_number: 4
title: 4. COMPORTAMENT INACCEPTABIL
---
Pentru a încuraja toleranța, respectul și ospitalitatea în comunitatea noastră, ne asumăm angajamentul de a nu tolera discursuri sau acțiuni discriminatorii sau ofensatoare, inclusiv în ceea ce privește subiecte precum sexualitatea, rasa, naționalitatea, religia sau profesia. 

Următoarele comportamente sunt considerate hărțuire și sunt inacceptabile în comunitate:
- Violență verbală, amenințări cu violență sau alte atitudini violente îndreptate împotriva unei persoane sau a unui grup.
- Sexism, rasism, homofobie, xenofobie, transfobie, discriminare pe bază de abilități, precum și glume sau limbaj discriminatoriu sau ofensator de altă natură.
- Postarea sau afișarea de materiale și atitudini explicite de natură violentă sau sexuală.
- Postarea sau amenințarea cu publicarea informațiilor personale ale altor persoane ("doxing").
- Insulte, ofense și atacuri la persoană, în special legate de sex, orientare sexuală, rasă, religie sau dizabilitate.
- Postarea de fotografii, clipuri video sau alte materiale cu conținut necorespunzător.
- Contact fizic necorespunzător. Ar trebui să aveți întotdeauna consimțământul unei persoane înainte de a o atinge.
- Atenție nesolicitată cu tentă sexuală. Aici intră comentarii sau glume sexuale, atingere inadecvată și avansuri sexuale nesolicitate.
- Atitudini ofensatoare, de intimidare, de hărțuire (bullying) sau stalking (urmărire online sau în persoană).
- Perturbarea susținută a activităților comunității, inclusiv discuții și prezentări.
- Susținerea sau încurajarea oricărui comportament de mai sus.


